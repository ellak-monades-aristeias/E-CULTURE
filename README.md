# E-CULTURE

Η βιομηχανία των ψηφιακών παιχνιδιών είναι μια από τις πιο ταχέως αναπτυσσόμενες βιομηχανίες παγκοσμίως με κέρδη τα οποία φθάνουν αρκετά δισεκατομμύρια δολάρια. Οι έρευνες δείχνουν ότι το ποσοστό των παιδιών που παίζουν τακτικά διάφορα είδη ψηφιακών παιχνιδιών φτάνει το 97%. Το γεγονός αυτό κάνει ιδιαίτερα ενδιαφέρουσα την περαιτέρω διερεύνηση των δυνατοτήτων των ψηφιακών παιχνιδιών καθώς και την επίδραση που μπορεί να έχουν στον εκπαιδευτικό τομέα.

Οι προκλήσεις που επιβάλλονται από το ραγδαίο ρυθμό της τεχνολογικής εξέλιξης στην κοινωνία απαιτούν ανθρώπους με υψηλές δεξιότητες. Η παραδοσιακή μορφή της εκπαίδευσης δεν θεωρείται πλέον κατάλληλη για να προσφέρει τέτοιου είδους εφόδια. Επιτακτική γίνεται η ανάγκη για διδασκαλία με σύγχρονες προσεγγίσεις μάθησης. Μεταξύ των επιχειρημάτων υπέρ της χρήσης των ψηφιακών παιχνιδιών συγκαταλέγονται η διευκόλυνση στην ανάπτυξη γνωστικών λειτουργιών (π.χ. επίλυση προβλημάτων, ανάπτυξη της κριτικής σκέψης, επικοινωνία, παράλληλη επεξεργασία της πληροφορίας, καλλιέργεια της φαντασίας), και η ανάπτυξη δεξιοτήτων  υψηλού επιπέδου.

Είναι γεγονός ότι, τα ηλεκτρονικά παιχνίδια παρουσιάζουν πλήθος γνωρισμάτων τα οποία ταυτίζονται με τα βασικά στοιχεία που διακρίνουν ένα εποικοδομητικό περιβάλλον μάθησης: α. προάγουν τον ενεργό ρόλο και την ανάπτυξη της πρωτοβουλίας του χρήστη, γ. υποστηρίζουν αυτοτελείς δραστηριότητες, όπου η ίδια η δραστηριότητα αποτελεί κίνητρο ενασχόλησης με το παιχνίδι, δ. ευνοούν την προσαρμογή των δραστηριοτήτων στο επίπεδο και τις προτιμήσεις του χρήστη ε. παρέχουν άμεση ανατροφοδότηση, ζ.αποτελούν ιδανικό περιβάλλον για αυθεντικά πλαίσια αξιολόγησης των μαθητών.

Ο σχεδιασμός και η υλοποίηση ψηφιακών εκπαιδευτικών παιχνιδιών βρίσκεται ακόμα σε πρώιμο ερευνητικό στάδιο. Λίγα παιχνίδια υπάρχουν αναλογικά, τα οποία πληρούν τον ορισμό των ψηφιακών εκπαιδευτικών παιχνιδιών.

Προτείνεται η δημιουργία ενός ψηφιακού εκπαιδευτικού παιχνιδιού με αντικείμενο το πολιτισμό της Ηπείρου, το οποίο θα έχει σχεδιαστεί βάσει τεκμηριωμένου παιδαγωγικού σχεδιασμού, θα έχει τις αρχές που χαρακτηρίζουν ένα ψηφιακό εκπαιδευτικό παιχνίδι και θα ακολουθεί τις σύγχρονες προσεγγίσεις μάθησης.

Η προτεινόμενη εφαρμογή περιλαμβάνει την δημιουργία σε πλατφόρμα ανοικτού κώδικα (Android) για έξυπνα τηλέφωνα (smartphone) και tablet, εκπαιδευτικού παιχνιδιού για την κατανόηση και εκμάθηση του πολιτισμού της Ηπείρου, μέσω ερωτήσεων πολλαπλής επιλογής με πολυμεσικό περιεχόμενο.

Απευθύνεται σε δημόσιους φορείς που προάγουν την εκπαίδευση, όπως τα σχολεία της Ηπείρου, η Περιφέρεια και οι Δήμοι Ηπείρου.

Το APK της εφαρμογής που τρέχει στο λειτουργικό Android βρίσκεται στο path: E-CULTURE/source/bin/Eculture.apk

Οι οδηγίες χρήσης για την εφαρμογή βρίσκονται στο: https://github.com/ellak-monades-aristeias/E-CULTURE/blob/master/User%20Instructions.pdf

Οι οδηγίες για την περαιτέρω ανάπτυξη του κώδικα βρίσκονται στο: https://github.com/ellak-monades-aristeias/E-CULTURE/blob/master/Developer%20Instructions.pdf

Το έργο και ο πηγαίος κώδικας τελούν υπό την άδεια των Creative Commons (https://creativecommons.ellak.gr/)
